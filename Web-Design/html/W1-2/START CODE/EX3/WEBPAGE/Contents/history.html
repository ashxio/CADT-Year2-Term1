<!doctype html>
<html lang="km">
<head>
    <meta charset="utf-8" />
    <title>ប្រវត្តិសង្ខេប</title>
    <link href="../Style/menu.css" rel="stylesheet" />
</head>
	<style>
	 .floatimg {
	float:right; 
	margin-left:10px;
	margin-bottom:10px;
	border: solid black 1px;
	padding: 2px;
		}
	</style>
    <ul class ="hmenu" >
        <li><a href="default.html">ទំព័រដើម</a></li>
		<li><a id ="current" href="#">ប្រវត្តិសង្ខេប</a></li>
		<li><a href="changes.html">ការផ្លាស់ប្តូរ</a></li>
		<li><a href="pictures.html">រូបភាព</a></li>
	</ul>
	
	<u><h1>ការស្ដារសាលាឡើងវិញ(១៩៧៩)</h1></u>
		
	<img src="../Image/pl3.jpg" width="50%" height="350px" alt="រូបភាពបឋមសិក្សាព្រែកលៀប" class="floatimg" />
		
	<p>&nbsp;&nbsp;&nbsp;&nbsp;&nbsp;&nbsp;&nbsp; ក្រោយឆ្នាំ១៩៧៩ក្រោយពីរបបកម្ពុជាប្រជាធិបតេយ្យបានដួលរលំ តាមតំបន់បានចាប់ផ្តើមសាងនិងជុសជុលកន្លែងនីមួយៗសារជាថ្មីម្ដងទៀត ហើយគ្រានោះផងក៏ជាពេលដែលអនុវិទ្យាល័យតែមួយគត់ដែលស្ថិតក្នុងខេត្តកណ្តាលបានងើបមុខសារជាថ្មីម្ដងទៀត។ តាមការផ្ដល់បទសម្ភាសរបស់លោកគ្រូ <span class="highlighted">យក់ សោភណ្ឌ</span> បានជម្រាបប្រសាស៏ឱ្យដឹងថា “សាលានេះត្រូវបានកសាងតាំងពីមុនឆ្នាំ១៩៧៩ទៅទៀតឯណោះតែយើងពុំអាចសន្និដ្ឋានឱ្យប្រាកដចំពោះឆ្នាំកសាងបានឡើយព្រោះគ្មានឯកសារណានៅសល់អាចបញ្ជាក់ឱ្យបានច្បាស់លាស់នោះទេ។ យើងអាចសន្និដ្ឋានបានសាលាកើតមុនឆ្នាំ១៩៧៩ដោយសារតែការបន្សល់នៅអគារសិក្សា២ខ្នង <span class="hl">(ថ្មមួយ ឈើមួយ)</span> ជាភស្តុតាង។ ត្បិតតែយើងមិនអាចបកស្រាយនៅតថៈនោះបានមែនតែយើងក៏អាចមានឯកសាដែលបរិយាយអំពីការងើបជាថ្មីនៃសាលាដែរ។ </p> 
	<p>&nbsp;&nbsp;&nbsp;&nbsp;&nbsp;&nbsp;&nbsp;នៅឆ្នាំ១៩៨១ សាលាបានកសាងជាថ្មីក្រោមការជ្រុមជ្រែងរបស់ព្រះចៅអធិការព្រះនាម <span class="highlighted">ម៉ាសារ៉េត</span> បន្ទាប់មានលោកគ្រូ <span class="highlighted">ឃុត មឿង</span> ដែលមកឈរមើលការខុសត្រូវក្នុងការកសាងសាលា។ ក្រោយមកទើបមានលោកស្រី <span class="highlighted">ហុង អេង</span> មកមើលជំនួសលោកម្ដង។ ក្នុងការកសាងក៏មានប្រជាជនចូលរួមជួយផងដែរ”។ </p>
		
	<h2>ការសាងសង់</h2>
		
	<p>&nbsp;&nbsp;&nbsp;&nbsp;&nbsp;&nbsp;&nbsp;សាលាត្រូវបានកសាងដោយឈើដែលបានមកពីឈើដែលគេ<span class="hl">រើផ្ទះចាស់ និងសល់ពីពពតដែលជាសសរផ្ទះប្រជាជន</span>ជាដើម។ ឈើខ្លះមានការពុកផុយ ឈើខ្លះក៏មានលក្ខណៈល្អប្រណិតផងដែរ។ កាលនោះក៏មានសិស្សបានធ្វើវិភាគទាន៤០៛ ព្រមទាំងមានប្រជាជនមកជួយក្នុងការកសាងលើកឈើជាដើម។ ការកសាងបានបង្កើតឱ្យមានវត្តមាន <span class="highlighted">កម្រិតសិក្សាទី២</span> បន្ថែមទៀត។</p>
	
	<h2>ដំណើរការសាលាក្រោយ</h2>
		
	<p>&nbsp;&nbsp;&nbsp;&nbsp;&nbsp;&nbsp;&nbsp; មុននឹងដំណើរការសាលា គេបានកសាងអគារពីឈើមួយបន្ថែមទៀតដែលមាន៤បន្ទប់ក្នុងមួយអគារ និងបានកសាងទីចាត់ថ្មីមួយធ្វើពីឈើព្រមទាំងរបងសាលា</p>
	<p>&nbsp;&nbsp;&nbsp;&nbsp;&nbsp;&nbsp;&nbsp; នៅពេលដំណើការបង្រៀន ក្នុងមួយថ្នាក់មាន៣៣នាក់<span class="hl">(គ្មានឯកសារបញ្ជាក់ឆ្នាំឌំណើរការច្បាស់លាស់)</span>។ ពេលបើកដំណើរការដំបូងគឺមានតែ២ថ្នាក់ប៉ុណ្ណោះ រីឯការជ្រើសរើសគ្រូគឺបានមកពីលោកគ្រូអ្នកគ្រូដែលជាបញ្ជវ័នមុនសម័យខ្មែរក្រហមដែលនៅសេសសល់បានស្ម័គ្រចិត្តមកបង្រៀន ហើយកាលនោះតាមប្រសាសន៍លោកគ្រូ <span class="highlighted"> យក់ សោភ័ណ</span> បានឱ្យដឹងថា “កាលនោះគេយកអ្នកចេះច្រើនបង្រៀនអ្នកចេះតិច ហើយគ្មានមុខវិជ្ជាជាគោលច្បាស់លាស់ណាមួយឡើយ គ្រូម្នាក់ត្រូវបង្រៀនសិស្សបីបួនមុខវិជ្ជាតែឯងតាមដែលខ្លួនចេះ ឬមួយថ្នាក់បង្រៀនដោយគ្រូម្នាក់ ហើយគ្រូគឺឡើងឋានៈតាមសិស្ស<span class="hl">(បើសិស្សរៀនទី៤គ្រូបង្រៀនទី៤ ហើយពេលសិស្សឡើងទី៥គ្រូត្រូវបង្រៀនទី៥)</span> តែមុននឹងទៅបង្រៀនបាន គ្រូត្រូវទៅបំប៉នបន្ថែមពីមួយទៅមួយខែកន្លះសិន”។ បើនិយាយពីការសិក្សាជំនាន់នោះ បឋមសិក្សាដែលជាថ្នាក់កម្រិតសិក្សាទី១(មានពីទី១-៥) ទើបប្រឡងកាលេស ឡើងកម្រិតសិក្សាទី២(អនុវិទ្យាល័យមានចាប់ពីទី៦-៩)។ ថ្នាក់ទី៥ស្មើនឺងទី៧ឥឡូវ ក្រោយពេលបញ្ចប់កម្រិតសិក្សាទី២ ត្រូវទៅប្រឡងឌីប្លូមនៅសាលាគៀនស្វាយ និងសាលាដីឥដ្ឋហើយបន្តកម្រិតសិក្សាទី៣នៅតាខ្មៅ ។</p>
	
         
</body>
</html